---
layout: post
title: मेरे जीवन साथी
author: सुनील गोयल
permalink: /8/
---

गुज़र गया चाहे कितना ही ज़माना ।  
आज भी मुझे भाता तेरा रोज़ मुस्कराना ।  
बुने थे सपने जितने मैंने पूरे कर दिए तूने सारे ।  
ज़िंदगी के कोरे पन्ने भरे मैंने तेरे सहारे ।  
सुख दुख में तू मेरे साथ चली है ।  
तेरे साथ सुबह हुई तेरे साथ शाम ढली है ।  
आज भी लगती तू मुझे खिलती कली है ।  
धूप छांव है जीवन का हिस्सा ।  
पर हर मुसीबत में मुझे तुझसे ताक़त मिली है ।  
भटका हूँ मैं जब भी राह से तेरे साथ मुझे मंज़िल मिली है ।  
मुझे नहीं पता मुझे जीवन से क्या मिला है ।  
तेरा साथ है तो किसी से ना कोई गिला है ।  
खुदा से माँगता हूँ बस यही दुआ ।  जन्म -जन्म रहे तू साथ मेरे ।  
कभी ना हो तू मुझ से जुदा ।  