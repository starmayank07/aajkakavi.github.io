---
layout: post
title: कहाँ है महंगाई
author: सुनील गोयल
permalink: /3/
---

कहाँ है महँगाई कहाँ है महँगाई ।  
चारों तरफ है पैसे की तबाही ।  
लोग कहते हैं यह हैं इनकी काली कमाई ।  
हमने तो दो वक्त की रोटी मुश्किल से है पाई ।  
  
लाखों की गाड़ी करोड़ों की शादी ।  
चारों तरफ हो रही पैसे की बरबादी ।  
लोग कहते हैं यह चन्द लोगों की आबादी ।  
हमने तो कुद्द रुपयों के लिए उम्र बिता दी ।  
  
लाखों की दुकान करोड़ों के मकान ।  
ज़मीन के भाव छू रहे आसमान ।  
लोग कहते हैं कुछ लोगों का घमासान ।  
हम तो एक झोपड़ी के लिए रहे उम्र भर परेशान ।  
  
लाखों के पैकेज करोड़ों के पाँच सितारा अस्पताल ।  
डॉक्टर हो रहा है मालामाल ।  
लोग कहते हैं यह है चंद लोगों का धमाल ।  
आम आदमी के लिए खस्ता हाल सरकारी अस्पताल ।