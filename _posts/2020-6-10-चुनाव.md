---
layout: post
title: चुनाव
author: सुनील गोयल
permalink: /12/
---  
देखो चुनाव की आई बहार है ।   
नए नए नेताओं का हुआ धरती पर अवतार है ।   
कोई चला रहा है साइकिल तो कोई हाथी पर सवार है ।   
किसी के हाथ में है कमल कोई दिखा रहा सबको हाथ है ।   
राजनीति अब बन गई कारोबार है ।   
देखो चुनाव की आई बहार है ।   
नए नए नेताओं का हुआ धरती पर अवतार है ।  
  
बेरोजगारी का होगा अंत, नौकरी मिलेगी तुरंत ।   
गैस सब्सिडी नहीं होगी काफी , सारे कर्जों से दे देंगे माफी ।   
भ्रष्टाचार का न होगा बोलबाला , न होने देंगे कोई बाद घोटाला ।   
जीवन बना देंगे सबका निराला ।   
किसानों को मिलेंगे फसल के पूरे दाम ,महंगाई पे लग जाएगा पूरी तरह लगाम ।   
न काम करने वालों के भी अच्छे दिन आएंगे ,हर एक के खाते में बहत्तर हजार पहुचाएंगे ।    
आरक्षण का दायरा इतना बढ़ेगा , देश के हर एक व्यक्ति को उसका लाभ मिलेगा ।   
आधी आबादी को मिलेगा अपना पूरा अधिकार ।   
चारों तरफ होगी उनकी जय-जयकार ।   
नौकरी के लिए नहीं जाना होगा सात समुंदर पार ।   
सारी दुनिया आएगी अब हमारे द्वार ।   
ऐसे न जाने कितने वादों की है भरमार ।   
देखो चुनाव की आई बहार है ।   
नए नए नेताओं का हुआ धरती पर अवतार है ।  
  
शराब और नोट उनसे खीच रहें है वोट ।   
जात और धर्म का घोल दिया जहर है ।   
भाषा और क्षेत्र के नाम पे हो रहा लोगों पे कहर है ।   
कुर्सी ही केवल इस चुनाव का आधार है ।   
देखो चुनाव की आई बहार है ।   
नए नए नेताओं का हुआ धरती पर अवतार है ।  
  
छोटे दलों की अजब है कहानी ।   
बड़े बड़े नेताओं ने इनकी कदर है जानी ।   
भेज दी इनके पास वही थैली पुरानी ।   
अब इनके पास सौदेबाजी के अवसर अपार हैं ।   
देखो चुनाव की आई बहार है ।   
नए नए नेताओं का हुआ धरती पर अवतार है ।  
  
  
  
  
