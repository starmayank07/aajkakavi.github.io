---
layout: post
title: नारी
author: स्वरा
permalink: /15/
---  
मैं नारी हूँ ,  
टेढ़े मेढ़े इस पग पर सीधे चलने की तैयारी हूँ ,   
मैं नारी हूँ ।   
  
एक आँधी अगर आ जाएगी ,   
जो मेरा वजूद हिलाएगी ,  
मैं सहलूँगी ।  
पर अपनों पर उठती उँगली को ,   
ना शय दूँगी ,  
मैं घर बनाने वाली नारी हूँ ,   
पर फिर भी मैं बेचारी हूँ  ।   
  
तुम मुझे कैद कर सकते हो ,    
पायल की जंजीरों में जकड़ते हो ,   
मैं खनखनाते हुए झमझमायूँगी ,  
इस बादल से आजाद हो सागर में  मिल जाऊँगी ,    
मैं नारी हूँ  ।   
  
मैं नदी हूँ मैं सेना हूँ ,  
मैं तेरे घर का गहना हूँ ,   
हूँ मैं ही तेरी थाली की रोटी ,   
अन्नपूर्णा बन मैं ही रहती ,  
मैं घर बनाने वाली नारी हूँ  ,   
केवल तेरी सोच में मैं बेचारी हूँ ।    
  
मेरे दस्तावेज़ तेरे नाम के बिना अधूरे हैं ,   
पति  पिता के नाम की रट लगाए हर पग पर संकट गहरे हैं ,   
तू भूल गया तेरा वजूद जो मुझसे है ,  
एक माँ की ममता का ये भी कोई फल है ,   
कभी भड़कती चिंगारी कभी तेरी कायरता की सवारी हूँ ,   
मैं नारी हूँ ।   
  
ऊँचे मुकाम छू लेने पर तू भूल गया ,  
मेरी मरफ़त के सुकून का कोई मोल न किया ,   
मैं भी भुला देती इस नाशुक्रता को ,  
पर आरोपों के उन पुलिंदों को कितना सहूँ ,   
तेरी असफलता को कितना अपने माथे मढ़ूँ,   
मैं नारी हूँ ।   
  
जब मुझ में चंडी आती है ,  
आग बन जल जाती है ,  
नौका फिर चाहे जिस छोर खड़ी ,    
इसकी लपटें उसे पार लगाती हैं ,  
मैं नारी हूँ ।   
  
भूल मत कर बैठना ये कहने की,  
कि मैं बेचारी हूँ ,  
मैं नारी हूँ ।